---
layout: post
title: reading-commitee01
author: np_304
published: false
---
## นี่คือพาดหัวข่าวรอง

### Highlight
- <b> รอเพิ่มเติมข้อมูล </b>

## บทสัมภาษณ์ครูชนกานต์ ใจมา

### อยากทราบว่ามีวิธีให้คะแนนหนังสือแตกต่างกันยังไงครับ

จริงๆแล้วการให้คะแนนตั้งแต่แรกละเอียดมากเลยนะ เมื่อก่อนนี้ไม่ได้เป็นเลขกลมๆแบบนี้ แต่สุดท้ายก็ปรับมาให้สะดวกขึ้น ซึ่งจะพิจารณาเกณฑ์หลักๆได้แก่ ความยาว ภาษา ความยากและประเภทของหนังสือเช่นสารคดีหรือหนังสือที่ได้รับการยกย่องจะได้คะแนนมากกว่านวนิยาย ในการอ่านหนังสือทางคณะกรรมการจะกรอกข้อมูลพวกนี้แล้วให้excelคำนวณคะแนนตามสูตรที่คิดไว้

### มีหนังสือประเภทไหนที่แนะนำให้คนเก็บคะแนนมั้ยครับ

ครูแนะนำ หนังสือใน required list นะ สูงสุดถึง3คะแนนเลย อีกอย่างคือบทความทางวิชาการ บทความละ 0.5 คะแนน ซึ่งเร็วๆนี้จะเพิ่มคะแนนจากบทความจากเดิม5คะแนนเป็น10คะแนนด้วยนะ แต่ทั้งนี้ทั้งนั้นครูแนะนำให้นักเรียนอ่านหนังสือที่ชอบดีกว่า ไม่อยากให้เน้นเรื่องคะแนนเยอะ

### promotion weekมาเดือนไหนครับ

ต้นมกราคม มีแน่นอนคะ พอดีพึ่งหาเวลาที่ลงตัวได้เลยพึ่งจะมาบอกได้ค่ะ อ่านหนังสือเตรียมไว้ได้เลยนะคะ นอกจากนี้ปีนี้จะมีguidelineให้นักเรียนเพื่อช่วยวางแผนและให้คำแนะนำด้วยค่ะ

### อยากรู้รายละเอียดของการยกเลิกคะแนนหนังสือ required list หน่อยได้มั้ยครับ

เป็นไปตามความประสงค์ของคุณครูผู้สอนท่านนั้นๆค่ะ รายชื่อหนังสือที่ให้คะแนนก็ดูตามรายชื่อใหม่ได้เลย มีทั้งเพิ่มและลดนะค่ะ อย่างกรณีหลักๆเช่นที่คุณครูปาร์ตี้ออกไปแล้วซึ่งทำให้นักเรียนต้องไปเล่าหนังสือกับครูต่ายแทน ทางคณะกรรมการเลยต้องไปคุยกับครูต่ายว่าหนังสือบางเล่มยังมีคะแนนอยู่มั้ยอะไรประมาณนี้ค่ะ

### สุดท้ายแล้วนี้มีอะไรอยากฝากถึงนักเรียนกำเนิดวิทย์มั้ยครับ

อยากชวนให้นักเรียนทุกคนให้มาอ่านหนังสือกัน โดยเฉพาะคนที่ไม่ชอบอ่านหนังสืออยากให้ลองมาเปิดใจเพราะมันไม่ได้เยอะขนาดนั้น ถ้าเราอ่านหนังสือที่แนะนำให้หมดรวมกับบทความ คะแนนก็เกือบครบแล้ว นอกจากนี้ถ้าใครที่ไม่รู้จะอ่านหนังสือเล่มไหนจริงๆให้ครูแนะนำตามแนวที่ชอบหรือให้มาถามคณะกรรมการก็ได้ค่ะ ทุกคนอยากช่วยนร.อยู่แล้วค่ะ อยากให้มาลองเปิดใจจริงๆ

## บทสัมภาษณ์ครูสุรไกร นันทบุรมย์

### อยากทราบความคิดเห็นของคุณครูเกี่ยวกับการอ่านหนังสือนอกเวลาว่ามีประโยชน์อย่างไรบ้างครับ

การอ่านหนังสือมีประโยชน์อยู่แล้วครับ ครูเห็นด้วยกับส่งเสริมให้นักเรียนอ่านหนังสือนอกเวลา นักเรียนอาจจะคิดว่าเราบังคับนักเรียนให้อ่านหนังสือ แต่แนวความคิดของทางเราคือการฝึกให้นักเรียนอ่านหนังสือแนวอื่นนอกจากหนังสือเรียน เพื่อเพิ่มความคุ้นเคยกับการอ่านหนังสือโรงเรียนจึงออกกิจกรรมให้นักเรียนอ่านสะสมคะแนน แต่ครูก็มีสิ่งที่ไม่เห็นด้วยก็คือ นักเรียนต้องทำเหมือนกันหมดซึ่งคิดว่าข้อกำหนดต่างๆควรยืดหยุ่นและปรับตามสถานะการณ์ของนักเรียนได้มากขึ้น และควรมีระบบที่เหมาะสมกับครูและนักเรียนเพื่อให้ไม่ทำให้ฝ่ายใดฝ่ายหนึ่งลำบากใจ

### อยากทราบเกณฑ์ในการเลือกหนังสือที่มีคะแนนมากกว่าสองคะแนนได้ไหมครับ

คะแนนหนังสือขึ้นอยู่กับ ความยาวและประเภทของหนังสือ เช่นหนังสือที่หนาจะได้คะแนนมาก และหนังสือสารคดีจะมีคะแนนมากกว่าหนังสือบันเทิงคดี ถึงแม้ว่าหนังสือบันเทิงคดีไม่ได้แย่ไปซะทีเดียว แต่ใจความที่ใช้ได้ในชีวิตประจำวันนั้นไม่มากเท่าสารคดี ทั้งนี้ทั้งนั้นก็เพื่อสนับสนุนนักเรียนให้อ่านสารคดีมากขึ้น ครูก็เห็นด้วยกับเกณฑ์นี้เพราะอยากให้นักเรียนไปอ่านหนังสือพวกสารคดีด้วย

### จากที่ทราบมามีการเปลี่ยนแปลงการให้คะแนนหนังสือบางเล่มซึ่งเป็นไปตามประสงค์ของครูผู้สอนจึงอยากถามครูสุรไกรว่า ทำไมคุณครูถึงได้ยกเลิกการให้คะแนนหนังสือในรายวิชาของคุณครูครับ

ก็คือมันไม่ได้มาจากความประสงค์ของครูผู้สอนอย่างเดียว เค้าอาจจะเขียนชี้แจงแบบนั้นแต่จริงๆแล้ว ตอนแรกเราพยายามช่วยเหลือให้นักเรียนและครูทำงานรอบเดียวแล้วได้ประโยชน์มากที่สุดทุกฝ่าย ไม่ว่าจะเป็นนักเรียน คุณครูและคนอื่นๆในโรงเรียน ในบางวิชาก็มีการบังคับอ่านหนังสืออยู่แล้ว โดยเฉพาะวิชาสังคมศึกษา เราบังคับให้นักเรียนอ่านทุกคน และเนื่องจากมันไม่ใช่หนังสือแบบเรียนเพราะคุณครูให้นักเรียนอ่านเพิ่มเติมเพื่อให้นักเรียนเข้าใจบทเรียนมากขึ้น ทีนี้เนื่องจากมันต้องบังคับอ่าน เพราะทุกคนต้องอ่านและมีการสรุปเนื้อหาของหนังสือในคาบจึงทำให้เหมือนทุกคนได้อ่านหนังสือไปแล้วดังนั้นเราจึงไม่ควรจำเป็นจะต้องไปรายงานหนังสือซ้ำในหนังสือรักการอ่าน จึงได้ให้คะแนนไปเลย และในเมื่อมันเป็นคะแนนที่ได้มาจากวิชาบังคับซึ่งมีความเป็นวิชาการสูงมาก เราก็เลยกำหนดคะแนนขั้นสูงแล้วแต่คนว่าเป็นเท่าไหร่แต่แต่ละคนจะได้คะแนนไม่เท่ากันขึ้นอยู่กับความตั้งใจในการอ่าน แต่ในรายวิชาสังคมมีการตกลงกันว่าจะให้คะแนนนักเรียนทุกคนเท่ากัน และระบบนี้ใช้ได้ดีเป็นเวลาปีถึงสองปีจนกระทั่งคณะกรรมการและการอ่านมีระบบใหม่ขึ้นมา ก็คือผู้ที่รับการรายงานหนังสือจะมีงานเพิ่มก็คือต้องไปกรอกในระบบหนึ่งคนต่อหนึ่งครั้งเช่นนักเรียนคนไหนอ่านหนังสือสองเล่มก็จะต้องไปกรอกข้อมูลของนักเรียนคนนั้นสองเล่มซึ่งระบบนี้เป็นประโยชน์กับทางคณะกรรมการรักการอ่านเพราะเขาสามารถตรวจสอบข้อมูลได้ ซึ่งมันไม่สะดวกกับครู ซึ่งบังคับให้นักเรียนอ่านหนังสือเหมือนกันหมดทุกคน ร่วมกับคุณครูหมวดสังคมท่านอื่นแล้วเป็นสามเล่มต่อวิชา ซึ่งจากที่โรงเรียนเรามีนักเรียนประมาณ 210 คนทำให้ครูไม่สามารถไปกรอกข้อมูลของนักเรียนแต่ละคนได้ ครูก็เลยประชุมกัน แต่ไม่ได้วิธีการแก้ไขที่เหมาะสมออกมา และเป็นเรื่องไม่จำเป็นกับคุณครูที่ต้องไปกรอกในระบบถึง 1000ครั้งต่อเทอมจึงให้นักเรียนไปหาทางออกกับทางคณะกรรมการรักการอ่านด้วยตัวเอง และได้ตัดสินใจภายในกลุ่มสาระการเรียนรู้วิชาสังคมศึกษาว่าขอยกเลิก

### แล้วอย่างนี้ผมจะได้คะแนนจากการอ่านหนังสือวิชาสังคมอยู่ไหมครับ

ให้ดูตามกฎครับ พิจารณาหนังสือที่มีสันสีเขียวแล้วนำไปรายงานกับ คณะกรรมการรักการอ่านก็จะได้คะแนนตามที่เขียนอยู่ในรายชื่อหนังสือนอกเวลาครับ แค่ไม่ได้แบบทันทีเหมือน2ปีที่ผ่านมา

### สุดท้ายแล้วนี้มีอะไรอยากฝากถึงนักเรียนโรงเรียนกำเนิดวิทย์ไหมครับ

ครูเห็นว่านักเรียนเก่งและมีความสามารถ ถ้าใครมีความสามารถแล้วอยากช่วยโรงเรียน ก็สามารถออกแบบระบบเพื่อช่วยเหลือทั้งนักเรียนคุณครูและบุคลากรในโรงเรียนได้ ลองมาปรึกษากับคณะกรรมการรักการอ่านได้เลย ก็ยังยินดีช่วยนักเรียนอยู่ครับ อย่างเช่นมีรุ่นพี่ที่จบไปแล้วเค้าทำ alumni map เพื่อเป็นการเก็บข้อมูลแล้วดูว่านักเรียนแต่ละคนอยู่ที่ไหน และมีกรณีของคณะกรรมการนักเรียนที่คิดแชทบอร์ดขึ้นมา เพื่อให้รู้เมนูของอาหารล่วงหน้าเพื่อให้นักเรียนทุกคนมีความสะดวกมากขึ้น แล้วครูก็เชื่อว่านักเรียนของเรามีความสามารถเกินพอที่จะออกแบบระบบเพื่อตรวจสอบการรายงานหนังสือนอกเวลาเพื่อให้เป็นประโยชน์กับทุกคน แต่อย่างไรก็ตามมันต้องการการลงมือทำและการสื่อสารที่ดีระหว่างทุกฝ่าย อยากให้นักเรียน ช่วยกันหาหนทางกันนะครับ แต่ถ้าไม่ได้ก็ไม่เป็นไรเพราะวิธีนี้ก็ยังใช้ได้อยู่ แค่ไม่ค่อยสะดวกเท่าไหร่นัก
