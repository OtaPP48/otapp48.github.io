---
layout: post
title: พรสันต์ เลิศวิทยาวิวัฒน์&#58; การตัดสินใจเพื่อประโยชน์สูงสุดในวิกฤตโรค ระบาด
author: np_318
phtg: pp_331
published: true
---
##
### Highlight
- <b> อ.พรสันต์ชี้แจงว่าการทำงานของคณะกรรมการโควิดฯ ขึ้นกับมาตรการต่าง ๆ ของทางจังหวัดระยอง โดยคำนึงถึงผลประโยชน์สูงสุดของนักเรียน </b>
- <b> กรณีการเสียค่าตั๋ว อ.พรสันต์ยืนยันว่าไม่สามารถโทษให้เป็นความผิดของใครได้ เพราะไม่มีใครอยากให้เกิด ส่วนผู้ปกครองที่ได้รับผลกระทบสามารถยื่นเรื่องให้โรงเรียนพิจารณา แต่ไม่อาจคืนเงินให้กับทุกคน </b>
- <b> อ.พรสันต์ให้คะแนนการทำงานของกรรมการ 9.5 เต็ม 10 และกล่าวว่าเป็นเพราะมาตรการที่เข้มแข็งที่สุด </b>
  
### คณะกรรมการป้องกันโคโรนาไวรัสโรงเรียนกำเนิดวิทย์ มีแนวทางในการพิจารณารับมือกับสถานการณ์และการออกประกาศต่างๆ อย่างไร?

เกี่ยวกับโคโรน่าไวรัสนะ ที่จริงมันก็เป็นเรื่องสำคัญ โรงเรียนตั้งคณะกรรมโดยผู้อำนวยการเนี่ยตั้งมานานละ ตั้งแต่เกิดระบาดครั้งแรก ตั้งแต่ประมาณเดือนกุมภา-มีนานะ ปลายกุมภาต้นมีนา แล้วก็คณะกรรมการชุดนี้ปัจจุบันเมื่อเกิดปัญหาการระบาดครั้งที่สอง คณะกรรมการชุดนี้ก็ดำเนินการมาอย่างต่อเนื่องเนาะ แต่ทั้งนี้การทำงานของคณะกรรมการก็ต้องพิจารณารอบด้านมากเพราะว่ามันไปเกี่ยวข้องกับจังหวัด เพราะว่าเราขึ้นอยู่กับจังหวัด เราก็เลยต้องฟังนโยบายของจังหวัด แต่ในเวลาเดียวกันโรงเรียนของเราเป็นโรงเรียนที่พิเศษที่ไม่เหมือนกับโรงเรียนอื่นที่นักเรียนของเราเนี่ยอยู่ในจังหวัด นักเรียนของเรานี่มาจากทั่วประเทศ  การเรียนการสอนอาจจะมีลักษณะพิเศษหน่อย คือถ้าเป็นนักเรียนประจำเราก็อยู่ด้วยกัน แต่ปัญหาของเราบางทีเนี่ย เมื่อมีประกาศช่วงเทศกาลเข้ามาเป็นระยะ ๆ อย่างเทศกาลปีใหม่เนาะ เราก็ส่วนนึงก็กลับบ้าน ส่วนนึงก็อยู่โรงเรียน มันก็เกิดความยากในการทำงานมาก ๆ เนาะ แต่ในขณะเดียวกันคณะกรรมการโควิดนี่ก็ประชุมกันหลายรอบ แล้วก็ต้องฟังมาตรการต่าง ๆ ของทางจังหวัดระยอง 
  
> “ที่สุดแล้วก็อยู่บนพื้นฐานของผลประโยชน์สูงสุดของนักเรียน”

เมื่อเหตุการณ์ที่ค่อย ๆ รุนแรงขึ้น รุนแรงขึ้น รุนแรงขึ้นเนี่ย มันก็มีผลต่อระบบชีวิตความเป็นอยู่ของนักเรียนแล้วก็การเรียนการสอนของโรงเรียน ทำให้โรงเรียนกับคณะกรรมการก็ตัดสินใจหลายอย่างที่อาจจะต้องปรับไปให้เข้ากับสถานการณ์และก็ชีวิตความเป็นอยู่ของนักเรียนประจำ ที่สุดแล้วก็อยู่บนพื้นฐานของผลประโยชน์สูงสุดของนักเรียน 
  
> “บางครั้งนโยบายอะไรต่าง ๆ ที่ออกมาเนี่ย บางครั้งก็ไปจำกัดสิทธิของบางคน บางคนก็เสียสิทธิ”

แต่บางทีก็ค่อนข้างจะพูดยาก เพราะบางส่วน เนื่องจากพื้นที่และก็จังหวัดเวลาเนี่ย มันไม่สามารถควบคุมได้ทั้งหมด บางส่วนก็อยู่โรงเรียน บางส่วนก็อยู่ที่บ้าน เพราะนั้นบางครั้งนโยบายอะไรต่าง ๆ  ที่ออกมาเนี่ย บางครั้งก็ไปจำกัดสิทธิของบางคน บางคนก็เสียสิทธิ และเราก็ทำโดยที่ว่าให้ทุกคนทำเหมือนกันไม่ได้ เพราะว่าเราก็ให้สิทธิผู้ปกครองเอยเด็กเอยที่จะเลือกที่จะอยู่หรือจะไปหรือจะอะไร แต่เมื่อเข้ามาถึงเป็นจังหวะที่เป็นสถานการณ์ฉุกเฉินเร่งด่วนสูงสุดเนี่ย มันทำให้เราต้องปิดตัวเอง

### มีคนตั้งข้อสังเกตว่าหลังจากเกิดการระบาดขึ้นทางโรงเรียนก็มีการออกประกาศฉบับวันที่ 30 ธันวาคมให้แบ่งนักเรียนเป็น 2 กลุ่ม กลุ่มหนึ่งยังสามารถกลับเข้าโรงเรียนได้ โดยอ้างตามคำสั่งจังหวัดระยองวันที่ 29 ธันวาคม แต่แล้วในวันที่ 1 มกราคม ก็ออกประกาศเลื่อนการกลับโรงเรียนออกไปสำหรับนักเรียนทุกคน โดยยังอ้างถึงคำสั่งวันที่ 29 ดังเดิม จึงรบกวนอาจารย์ชี้แจงการพิจารณาออกประกาศทั้งสองฉบับ

ฉบับนี้ (ฉบับวันที่ 30 ธันวาคม) สถานการณ์ก็เริ่มตึง แต่โรงเรียนยังตัดสินใจไม่ได้เพราะนโยบายของจังหวัดยังออกมาไม่ชัดเจน แต่เข้าใจว่ามันตึงเครียดแล้ว ตึงเครียดในแง่ที่โรงเรียนเนี่ยเวลาที่ให้นักเรียนกลับบ้านบอกว่า “กลับบ้านได้นะ เอาคอมพิวเตอร์ไปด้วย” ความหมายที่ว่าเอาคอมพิวเตอร์ไปด้วยไม่อยากบอกว่าบางทีอาจจะกลับมาไม่ได้นะ ทุกคนครูบ้านพักหรือกรรมการก็พูดไม่ได้ว่าจะกลับมาได้มั้ย แต่ก็บอกแต่เพียงว่าใครจะกลับก็ได้ ใครจะอยู่เราก็จะดูแล แต่บอกแต่เพียงว่าใครจะกลับให้เอาคอมพิวเตอร์ไปด้วย ในใจความหมายลึก ๆ ก็คือว่าอาจจะกลับมาไม่ได้ 
แล้วหลังจากนั้นก็ออกมาอีกฉบับนึง บอกว่าเหมือนกับว่า “คนในห้ามออก คนนอกห้ามเข้า” เพื่ออะไร? เพื่อเมื่อคนที่ออกไปแล้วเนี่ยปรากฏว่า แม้แต่คนระยองก็ออกไปแล้วก็ห้ามเข้า เหตุผลว่าเริ่มเป็นจังหวัดที่เขาใข้คำว่า ‘สถานการณ์ควบคุมสูงสุด’ ก็จะมีออกมาอยู่ 5 จังหวัด ก็ทำให้ทางโรงเรียนชัดขึ้นว่านั่นหมายความว่าคนที่ออกไปแล้วเข้ามาไม่ได้ เข้ามาไม่ได้หมายความว่าไม่แน่ใจว่าเวลาเข้าไปในพื้นที่เสี่ยงที่กรุงเทพฯ แล้วกลับมา จะเป็นพาหะกลับมาคนที่อยู่ที่โรงเรียนหรือเปล่า เพราะกรรมการเข้าใจว่าคนที่อยู่ที่โรงเรียนไม่ได้ไปไหน ไม่มีอะไร แล้วก็ควบคุมได้ว่าอยู่ด้านใน อยู่ในอวยอยู่ในขอบเขตที่จำกัด แต่คนที่ออกไปแล้วกรุงเทพฯ แม้แต่ไประยอง แล้วก็แม้แต่ไปจังหวัดอื่น ๆ ซึ่งบางทีก็เขียวบ้างเหลืองบ้าง เราก็ไม่แน่ใจมันเขียว ส้มบ้าง พอออกไปเราก็แน่นอนการดีที่สุดก็กลายเป็นประกาศว่าถ้าออกไปแล้วก็เข้าไม่ได้ ซึ่งประกาศตัวนี้ออกมาหลังจากที่เขาประกาศว่า 5 จังหวัดเสี่ยงมีอะไรบ้าง และก็จังหวัดเหลืองและก็ส้มตามมาที่ทั่วประเทศมีอะไรบ้าง ก็เลยประกาศชุดนี้ออกไป

> “กรรมการเข้าใจว่าคนที่อยู่ที่โรงเรียนเนี่ยไม่ได้ไปไหน ไม่มีอะไร แล้วก็ควบคุมได้ว่าอยู่ด้านใน อยู่ในอวย”
<br>.

{% include image.html url="/images/Ouay_pot.jpg" description="หม้ออวย หมูในอวยเป็นสำนวนหมายถึง (น.) สิ่งที่อยู่ในกำมือ" %}

เราก็เข้าใจว่าคนที่อยู่ที่บ้านก็มีความรู้สึกว่าทำไม่กลับมาไม่ได้ แต่อีกจุดนึงมันก็เป็นความผิดของผู้ปกครองที่ลูกอยู่ที่โรงเรียนว่าในเมื่อลูกอยู่ที่โรงเรียนแล้วโรงเรียนให้เลือกแล้วว่าอยู่ที่โรงเรียนปลอดภัย แล้วถ้าเรียกคนอื่นเอาเข้ามาด้วยแล้วคนที่อยู่ในโรงเรียนมันก็จะไม่ปลอดภัยใช่ไหม มันก็เลยทำให้โรงเรียนและคณะกรรมการก็ตัดสินว่าอย่างนั้นก็เข้าไม่ได้ ปัจจุบันนี้ก็ออกได้แต่เข้าไม่ได้ ก็มีคนเดียวจากวันที่ 1 เหลืออยู่ 37 คน ประมาณวันที่ 5 วันที่ 6 ออกไป 1 คน เหตุผลเพราะมันตึงยิ่งกว่าเดิมอีก เพราะเขาบอกว่าเเป็นพื้นที่สีแดง 

เมื่อเป็นพื้นที่สีแดงเนี่ยภายในโรงเรียนเราก็บอกกันเองว่าต่อไปนี้คุณอยู่คุณก็เล่นโรงยิมไม่ได้นะ ไปเล่นฟุตซอลไม่ได้นะ เดินไปอาคาร A ก็ไม่ได้นะ แล้วกินข้าวไปกินโรงอาหารก็ไม่ได้นะ ทำไม? เพราะแม่บ้านที่โรงอาหารก็มาจากในชุมชน เพราะเริ่มมีเสียงบอกว่าใน EECi ก็มีติด 1 คน เราก็เลยกัน แม้แต่คนงานในโรงเรียนที่มากำลังก่อสร้างอยู่ 2 จุด สร้างสำนักงานอำนวยการ แล้วก็สร้างโรงจอดรถด้านหลังอาคาร B4  ปิดเลย วันที่ 1 ก็ปิดไม่ให้เข้า คนงานไม่ให้เข้า ก็จะเหลือแต่แม่บ้าน คุณครู รปภ. ประมาณวันที่ 2 หรือ 3 ก็ออกอีกฉบับนึงภายในบอกว่าคนที่เข้ามาทำความสะอาดในบ้านพักเนี่ย ให้เหลือแค่ 3 วันจาก 6 วันเพื่อลดความเสี่ยง คนที่มาซ่อมของในบ้านพักจาก 7 วันทุกวันจันทร์ถึงอาทิตย์ให้เหลือวันเดียว คือรวบรวมแล้วให้ซ่อมวันจันทร์วันเดียว แม่บ้านแทนที่จะทำทุกวัน จาก 6 วันให้ทำ 3 วันแล้วอีก 3 วันให้ไปทำที่โรงเรียน 

> “บนหลักการอย่างเดียวว่าต้องให้เด็กที่อยู่ที่นี่ปลอดภัยเหมือนกับอยู่ที่บ้าน”

ที่บ้านพักปัจจุบันนี้ก็เด็กนักเรียน 36 คนก็มีความรู้สึกตึงเครียดนิดนึง เหตุผลเพราะอะไร? เล่นกีฬาก็ไม่ได้ โรงยิมก็ไม่ได้ แต่เดินออกไปข้างนอกได้ แล้วแม่บ้านก็เข้ามาก็เหลือน้อยลง รปภ.ทุกคนเข้ามาก็คัดหมดเลย บนหลักการอย่างเดียวว่าต้องให้เด็กที่อยู่ที่นี่ปลอดภัยเหมือนกับอยู่ที่บ้าน คณะกรรมการหรือครูก็ไม่รู้จะทำยังไง นักเรียนก็รู้สึกตึงมั้ย? ตึง แม้แต่มีคำ ๆ นึงว่า “ครูก็เข้ามาบ้านพักไม่ได้” เพราะครูบางทีไปข้างนอกไปซื้อของกินกลับมาโรงเรียน แล้วก็เข้ามาบ้านพักมาอยู่กับเด็ก ก็ไม่ให้เข้า เหตุผลอย่างเดียวสูงสุดก็คือดูแลนักเรียนที่เหลืออยู่ไม่ให้มีโอกาสเลยที่จะไปสัมผัสกับคนข้างนอก ถามว่ามันตึงมั้ย? มึนก็ตึงนะ ครูดูครูก็เข้าใจว่ามันตึงกับเด็ก ไปไหนไม่ได้ แต่ว่าที่ออกมาความหมายสูงสุดก็คือมันต้องไม่เกิดในโรงเรียน แค่นั้นเอง

### การออกประกาศเลื่อนการกลับเข้าโรงเรียนวันที่ 1 มกราคม ได้ส่งผลต่อนักเรียนที่ซื้อตั๋วเครื่องบินไว้แล้ว เพราะออกมาก่อนวันเดินทางเพียงไม่ถึงสองวันทำให้ไม่สามารถเลื่อนวันเดินทางหรือยกเลิกตั๋วเครื่องบินแบบได้รับเงินคืน อาจารย์มีความเห็นต่อประเด็นนี้อย่างไรบ้าง และโรงเรียนมีแนวทางในการเยียวยานักเรียนในกรณีนี้อย่างไร

เรื่องนี้ก็ค่อนข้างจะลำบากใจนะ มันเริ่มมาตั้งแต่วันที่ 26 นะ วันที่มีการประชุม Walk Rally ม.4 กับประชุมผู้ปกครองวันอาทิตย์ น่าจะเป็นวันที่ 27 ผู้ปกครองก็จองตั๋วที่ EnCony บ้าง ไปจองอยู่ที่โรงแรมโต๊ะไม้บ้าง บางคนไปอยู่สนามกอล์ฟ ซื้อตั๋วเรียบร้อย ในที่สุดฟังเสียงดูแล้ว ผู้ปกครองก็ไม่อยากมา คือร้อยละ 60 70 ก็เชียร์ให้โรงเรียนอย่าประชุมเลย หยุดประชุม หยุด Walk Rally ที่จริงครูก็ยังดื้อที่จะจัด Walk Rally นะ เพราะทุกอย่างเตรียมเข้าที่หมดแล้ว สุดท้ายก็ต้องไปสำรวจจาก 72 ครอบครัว ของ Walk Rally ม.4 มา 62 ครอบครัว แล้วไปสำรวจใหม่สุดท้ายเหลือ 28 ครอบครัว คือ 72 ครอบครัว ยืนยันมา  62 ครอบครัว หมายความว่า 62 เนี่ย จอมโรงแรมแล้ว ซื้อตั๋วแล้ว สุดท้ายต้องไปสำรวจใหม่เพราะหลายคนบอกว่าให้โรงเรียนตัดสินใจดี ๆ นะ ถ้าเกิดมาแล้วมีคนติดโควิดมันจะเกิดอะไรขึ้น มันจะคุ้มกับสิ่งที่เขาจะเอาไปพูดต่อไหมว่ามาติดโควิดเพราะมาโรงเรียนด้วยเพราะประชุมผู้ปกครองหรือมา  Walk Rally 

> “เราก็ไม่รู้จะไปโทษใครไง โทษใครก็นึกไม่ออกเหมือนกัน”

ก็เลยทำให้โรงเรียนต้องให้ผู้ปกครองช่วยสำรวจแทน ผู้ปกครองก็เอาไปสำรวจ จาก 62 ที่ยืนยันก็เหลืออยู่ 28 ไม่ถึงครึ่ง ครูก็เลยบอกว่าเอาอย่างงั้นคณะกรรมการก็ไม่เป็นไรนะ เราพร้อมที่จะจัดแต่รู้สึกบรรยากาศจะไม่ได้ละ ไม่ให้ละ ก็ประกาศก่อนหนึ่งวัน ตอนนั้นก็ประกาศก่อนหนึ่งวันนะ ประมาณวันที่ 24 ประกาศว่าเลิก เค้าก็เสียตั๋วไปครั้งนึงละ อันนี้ครูก็เข้าใจนะ เสียตั๋ว เสียโรงแรม ไปหนึ่งครั้งละ แล้วพอมาอีกครั้งนึงก็คือช่วงปีใหม่ที่ประกาศให้ เนื่องจากว่าตอนนั้นว่าจะเรียนต่อถูกมั้ย โรงเรียนประกาศว่าจะเรียนต่อให้มีเรียนจันทร์อังคาร พุธก็นั่งรถบัสกลับบ้าน แล้วแต่ว่าใครจะไม่กลับก็อยู่ สุดท้ายก็ไม่สามารถทนแรงกดดันในเรื่องของโควิดนี้ได้ คือหลายคน ผู้ปกครองหลายคนก็การจัดการเรียนการสอนก็ยากละ ยุ่งยากละ ลำบากใจละ คือยากจะเอาลูกกลับบ้าน อยากจะให้เซฟตัวเองบ้าง ในที่สุดก็ประกาศให้กลับบ้านช่วงปีใหม่ แต่ว่าเสียค่าตั๋วมั้ย? เสียอีกละ ก็สถานการณ์อย่างงี้เราก็ไม่รู้จะไปโทษใครไง โทษใครก็นึกไม่ออกเหมือนกัน แต่ว่าจริง ๆ แล้วโรงเรียนอยากให้เกิดมั้ย ไม่อยากให้เกิด อยากให้ทุกอย่างเป็นไปตามปกติ แต่เมื่อมันเกิดแล้ว แน่นอนมันมีผลกระทบหลายอย่างตามมาเยอะเลยนะ ที่เราพูดเนี่ยครูเข้าใจนะ 

> “…จะคืนเงินให้หมดกับทุกคน ตรงนี้คงไม่ใช่นโยบาย”

ก็รู้สึกดีใจกว่าครั้งก่อน ๆ นะ ครั้งก่อน ๆ หลายครั้งที่โรงเรียนอาจจะตัดสินใจผิดในบางครั้ง เราก็ต้องคืนเงินให้กับผู้ปกครองอย่างตอนปฐมนิเทศที่เค้าซื้อตั๋วเครื่องบินมาหมดแล้ว บางคนอยู่อุบลฯ จองตั๋วมาแล้วก็บอกว่างานเลิก แต่ชุดหลังนี่ไม่มีผู้ปกครองคนไหนที่จะมา ยังไม่เห็นนะ ยังไม่ได้ยินเสียงเลย ที่จะมาเรียกร้องว่าพอดีผมก็ซื้อตั๋วแล้วนะ แล้วก็ไม่ได้มา แล้วก็ค่าใช้จ่ายเป็นยังไง ยังไม่มีใครพูด ครูก็เข้าใจเองนะว่าผู้ปกครองเค้าก็เดือดร้อนแหละ แต่ผู้ปกครองส่วนหนึ่งเค้าก็มีความเข้าใจว่า มันก็ไม่ใช่สถานการณ์ที่โรงเรียนอยากให้เกิด แต่มันเกิดเพราะมันเป็นโควิด ถ้าผู้ปกครองคิดว่าตรงนั้นเนี่ยกระทบเศรษฐกิจของตัวเองแล้วก็เดือดร้อนเนื่องจากว่าต้องไปซื้อแล้วก็ไม่ได้มาแล้วก็ต้องเสียเงินไปเปล่า ๆ ก็คิดว่าต้องให้โรงเรียนรู้ก็ไม่เป็นไรนะ ก็ยินดีที่จะส่งให้ผู้ใหญ่เค้าพิจารณา แต่ ๆ ไม่ได้หมายความว่าผู้ใหญ่บอกว่าคงจะคืนเงินให้หมดกับทุกคน ตรงนี้คงไม่ใช่นโยบาย มันไม่ใช่โรงเรียนทำให้อย่างงี้มันเกิด แต่มันเกิดเพราะสภาพหรือสถานการณ์ที่เกิดขึ้นไปทั่วโลก ก็เข้าใจว่าผู้ปกครองบางคนก็อาจจะเดือดร้อน เพราะว่าเงินพวกนี้มันก็ไมใช่หาง่าย ก็เข้าใจนะ แต่ว่าก็ทำเรื่องเข้ามาได้ เขียนมาได้ ครูก็ยินดีที่จะส่งเรื่องต่อให้ผู้ใหญ่ได้พิจารณา

> “มันไม่ใช่โรงเรียนทำให้อย่างงี้มันเกิด”

