---
layout: post
title: Uniform
author: np_318
phtg: pp_331
published: true
---

ในช่วงหลายสัปดาห์ที่ผ่านมา สิ่งหนึ่งที่เปลี่ยนไปในโรงเรียนคือการแต่งกายของนักเรียนในทุก ๆ วันศุกร์ โดยโรงเรียนมีนโยบายให้นักเรียนเปลี่ยนจากการสวมใส่เสื้อพละสีม่วง ไปเป็นการให้ใส่เสื้อกีฬาสีและเสื้อ ISF ตามที่โรงเรียนกำหนดในแต่ละสัปดาห์แทน 

ทางทีมงาน ANSER ได้สอบถามความเห็นของนักเรียนและครูชาวกำเนิดวิทย์เกี่ยวกับนโยบายดังกล่าวจากหลายฝ่าย ทั้งนักเรียนรุ่น 6 นายธีรดณย์ ศักดิ์เพชร นักเรียนรุ่น 4 นางสาวเวอร์จิเนีย มนัสปิยะ และคุณครู ดร. เจน กาญจนภูมินทร์  

บทสัมภาษณ์ต่อไปนี้คือมุมมองของทั้งสามเกี่ยวกับนโยบายที่เกิดขึ้น รวมไปถึงมุมมองเกี่ยวกับการแต่งเครื่องแบบของนักเรียน และความคาดหวังในเรื่องการแต่งกายของนักเรียนกำเนิดวิทย์ในอนาคต 

หมายเหตุ บทสัมภาษณ์ ดร. เจน กาญจนภูมินทร์ มีทั้งภาษาอังกฤษและฉบับถอดความเป็นภาษาไทย สำหรับฉบับอังกฤษสามารถอ่านได้ <a href=""><b>ที่นี่</b></a> 

### คุณคิดอย่างไรกับการกำหนดให้ใส่ชุดกีฬาสีมาเรียนในวันศุกร์

<b>ธีรดณย์:<b/> ผมเข้าใจว่าเป็นความต้องการของรุ่นพี่คนหนึ่งที่เขาบอกว่าวันศุกร์เขาต้องกลับบ้าน พอเขาใส่ชุดนักเรียนหรือชุดพละ ก่อนจะกลับบ้านก็ต้องกลับหอไปเปลี่ยนชุดซึ่งมันเสียเวลาเขาก็เลยขอทางโรงเรียนไป โดยมีคณะกรรมการนักเรียนประสานงานให้กับทางครู มันก็เลยเป็นนโยบายนี้ออกมา 
ส่วนตัวผมมองว่าเขาอาจจะเห็นว่าชุดนักเรียนหรือชุดพละเป็นปัญหา ก็เลยอยากให้ลองเปลี่ยนมาใส่ชุดกีฬาสีดู แต่ผมมองว่ามันยังไม่ค่อยตรงวัตถุประสงค์เท่าไหร่ ถามว่าจะมีนักเรียนสักกี่คนที่ใส่ชุดกีฬาสีกลับบ้าน ผมคิดว่าอาจจะไม่เยอะ นักเรียนก็ต้องกลับไปเปลี่ยนเสื้อกันอยู่ดี แต่ว่าถ้ามองในเรื่องของความพยายามที่จะลดความยึดติดกับชุดนักเรียนผมก็มองว่ามันเป็นมูฟเมนต์ที่ดีครับ ซึ่งครูเขาน่าจะมองตรงนี้ว่าไม่จำเป็นต้องใส่ชุดนักเรียนแต่ก็ยังขอให้มียูนิฟอร์มไว้อยู่ 

<b>เจน:<b/> ครูประหลาดใจมากที่ทางโรงเรียนจัดการเรื่องนี้ ครูคิดว่ามันเป็นสิ่งที่ดีนะ เพราะทำให้ครูได้เห็นนักเรียนในแบบที่แตกต่างกันออกไป พอเราให้นักเรียนใส่เครื่องแบบแล้วเมื่อมองไปในห้องเรียน พวกครูก็จะเห็นความกลมกลืนในหมู่นักเรียนซึ่งไม่ใช่สิ่งที่พวกครูต้องการ ครูอยากเห็นนักเรียนใส่ชุดที่มีสีสันมากกว่าเครื่องแบบธรรมดาที่ดูเหมือนกันหมด 

<b>เวอร์จิเนีย:<b/>  ตามที่กน. (คณะกรรมการนักเรียน) บอกมาว่ามันคือจุดเริ่มต้นที่จะทำให้มีการใส่ชุดไปรเวทในอนาคต แต่การที่ให้ทุกคนใส่ตามตารางที่กำหนดไว้ก็ไม่ได้ต่างอะไรกับการใส่เครื่องแบบพละตามวันปกติ มันยังไม่ได้เปิดกรอบความคิดหรือเพิ่มความอิสระในการเลือกชุดที่จะใส่ และเสื้อที่เลือกให้ใส่ก็เป็นเสื้อเทศกาล ที่ถ้าเอาไว้ใส่ในเทศกาลนั้น ๆ น่าจะเหมาะสมกว่า แต่ก็เข้าใจว่าทำไมถึงเลือกให้ใส่ชุดประจำเทศกาลพวกนี้ เพราะทำให้มันดูมีแบบแผนและดูเรียบร้อย เพื่อให้มีการพิจารณาต่อไปในอนาคต

> “มันยังไม่ได้เปิดกรอบความคิดหรือเพิ่มความอิสระในการเลือกชุดที่จะใส่”
